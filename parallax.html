<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>PARALLAX</title>
    <link rel="stylesheet" href="parallax.css">
</head>
<body>
    <div class="section" id="section1">
        <h1>Balıkesir</h1>
        <p>Türkiye’nin turizm konusunda en gelişmiş şehirlerinden biri olan Balıkesir; Ege ve Marmara Denizi kıyılarındaki mavi bayraklı plajları, Kaz Dağları’nın tertemiz havası ve doğal güzellikleriyle ünlü tabiat parklarıyla herkes için farklı hazineler gizliyor. Antik dönemlerden beri kullanılan şifalı kaplıcalarıyla günümüzde de önemli bir sağlık turizmi merkezi olan Balıkesir, binlerce yıllık uzun tarihlere sahip antik kentleriyle ise tarih ve kültür turlarının değişmez adresleri arasında.</p>

    </div>


    <div class="section" id="section2">
        <h1>Ayvalık</h1>
        <p>Ege Denizi kıyısında yer alan ve sadece Balıkesir'in değil, Türkiye'nin en sevilen turistik ilçelerinden biri olan Ayvalık; tertemiz plajları, el değmemiş doğal güzellikleri ve tarihi hazineleri ile unutulmaz bir tatil deneyimi sunuyor. Tarihi Rum evlerinin sıralandığı sokaklarında keyifli bir gezinti yaparak güne başlayabileceğiniz ilçede rengarenk teknelerin sıralandığı Ayvalık Limanı’ndaki yol üstü kafelerinde bir mola verebilir, bölgedeki en uzun sahil şeritlerinden birine sahip olan Ayvalık’ın ünlü Badavut Plajı, Sarımsaklı Plajı, Duba Plajı ve Altınova Plajı’nın masmavi denizlerinin tadını çıkarabilirsiniz.

            Midilli Adası’nın hemen karşısında yer alan Ayvalık’ta Ege Denizi’nden Midilli Adası’na uzanan panoramik manzaraları izlemek için Şeytan Sofrası, Cennet Tepesi ve Aşıklar Tepesi’ne mutlaka uğramanızı öneririz. Özellikle gün batımlarında bu tepeler yerli ve yabancı turistlerle doluyor. Tekne ve yat gezilerinin de başlangıç noktalarından olan Ayvalık’ta günübirlik Midilli Adası gezilerinin yanı sıra Cunda Adası, Paşa Koyu, Mosko Adası Koyu, Ortunç Koyu ve Tımarhane Adası’nı da keşfe çıkabilir, tüm gün dalışlar yaparak veya yüzerek harika zaman geçirebilirsiniz. Arnavut kaldırımlı sokakları ve çiçeklerle süslü taş evleriyle huzur bulabileceğiniz en güzel yerlerden olan Ayvalık’ın ünlü tostlarını da tatmayı unutmayın.</p>

    </div>


    <!-- <div class="section" id="section3">
        <h1>Edremit</h1>

    </div> -->


    <div class="section" id="section4">
        <h1>Bandırma</h1>
        <p>Balıkesir'in Marmara Denizi kıyısındaki güzel ilçesi Bandırma,şehrin en büyük üçüncü ilçesi konumunda. Devasa bir limana sahip olan ve her gün İstanbul'dan feribot seferlerinin düzenlendiği ilçe, hem doğal güzellikleri hem de tarihi hazineleri için ziyaret ediliyor. Türkiye'nin en büyük milli parklarından biri olan Manyas Gölü Kuş Cenneti Milli Parkı’na ev sahipliği yapan Bandırma'da her mevsim düzenlenen doğa yürüyüşleri ve kuş gözlem turları turistler tarafından çok seviliyor.

            İlçenin simgesi haline gelen görkemli Son Kurşun Anıtı'nı kesinlikle görmenizi önerdiğimiz Bandırma’da binlerce yıllık tarihi hazineleri ile Türkiye'nin önemli arkeoloji müzelerinden biri olan Bandırma Arkeoloji Müzesi'ni de pazartesi hariç haftanın her günü ziyaret edebilirsiniz. Marmara Bölgesi'nin en önemli antik kentlerinden Kyzikos Antik Kenti’ni gezebileceğiniz ilçede yaz aylarında ise Bandırma Halk Plajı ve Tatlusu Plajı’nın ince kumlu tertemiz sahilinde güneşin tadını çıkarabilirsiniz.</p>
    

    </div>


    <div class="section" id="section5">
        <h1>Erdek</h1>
        <p>Kapıdağ Yarımadası'nın ortasında yer alan yemyeşil Erdek ilçesi, doğa ile baş başa zaman geçirmek için gidebileceğiniz en güzel yerler arasında. Doğaya uygun tasarlanmış bungalov oteller, kamp alanları, kilometrelerce uzanan yürüyüş yolları ve deniz manzaralı mesire alanlarıyla özellikle bahar ve yaz aylarında çok hareketli olan Erdek’te ünlü Çuğra Plajı, Kurbağalı Plajı, Düzler Halk Plajı, Tanaşa Plajı, Erdek Plajı ve büyüleyici Paflima Koyu’nun kristal berraklığındaki surları da yaz aylarında yerli ve yabancı turistlerin akınına uğruyor.

            Kıyı şeridinde sıralanmış küçük balıkçı köyleri ile Balıkesir doğa gezilerinin sevilen adreslerinden olan Erdek’te her gün Avşa Adası ve Marmara Adası'na düzenlenen feribot seferleri de bulabilirsiniz. Antik dönemlerden beri yerleşim olan ve büyüleyici doğal güzelliğiyle tarihin her dönemi ilgi çeken ilçede Erdek Açık Hava Müzesi'ne uğrayarak binlerce yıllık paha biçilmez tarihi hazineleri de yakından görebilirsiniz.</p>

    </div>


    <div class="section" id="section6">
        <h1>Altınoluk</h1>
        <p>Balıkesir merkezine 90 kilometre uzaklıkta yer alan Altınoluk, yemyeşil ormanların masmavi denizle karıştığı muhteşem bir konumda yer alıyor. Alp Dağları’ndan sonra dünyanın oksijen seviyesi yüksek 2. yeri olan Kaz Dağları’nın sardığı Altınoluk’un havası, vücudu yenileyen ve rahatlatan bir özelliğe sahip. Kuzeyinde Kaz Dağları, güneyinde ise Ege Denizi ile çevrili belde, mitolojik hikayelerde ışıklar sahili olarak tanımlanıyor.

            Balıkesir’den günlük bir gezi yapabileceğiniz, huzurlu atmosferi ve çeşmelerinden akan şifalı sularıyla ünlü Altınoluk, 43 kilometrelik devasa bir sahil şeridine sahip ve 7 tane mavi bayraklı plajıyla denizin tadını çıkarmak için gidebileceğiniz en güzel yerler arasında. Turizm olanaklarının geliştiği beldede kaliteli butik oteller, apart oteller, bungalovlar ve aile pansiyonları her bütçeye uygun bir tatil sunuyor.
            
            Güne organik ürünlerle hazırlanan lezzetli Ege kahvaltıları ile başlayabileceğiniz Altınoluk’ta akşamları ise sahil restoranlarında muhteşem manzaralar eşliğinde taze deniz ürünleri tadabilirsiniz. Tahtakuşlar Etnografya Müzesi’ni mutlaka ziyaret etmenizi önerdiğimiz beldede Sütüven Şelalesi, Hasan Boğuldu Göleti, Zeytinli Altınkum ve Kızılkeçili Çağlayanı da doğa severlerin keşfe çıkabileceği yerler arasında.</p>

    </div>


    <div class="section" id="section7">
        <h1>Veee Kaz Dağları</h1>
        <p>Balıkesir şehrine bağlı Edremit ilçesi sınırlarında yer alan Kazdağı Milli Parkı, Alplerden sonra dünyada oksijen seviyesi en yüksek 2. yer olmasıyla ünlü ve sadece Türkiye'den değil dünyanın her yerinden doğa severler tarafından ziyaret ediliyor. Edremit Körfezi’nin panoramik manzaraları eşliğinde uzanan milli park, Homeros’un ünlü eseri İlyada’da geçen ve antik çağlarda İda Dağı olarak bahsedilen Kaz Dağları’nın büyük bölümünü kapsıyor. Ülkemizin en sevilen tabiat cennetlerinden olan Kazdağı Milli Parkı; endemik bitki türleri arasında akan Zeytinli Çayı ve Mıhlı Çayı, her zorluk derecesine göre düzenlenmiş yürüyüş parkurları ve popüler kamp alanlarıyla Balıkesir gezinizde mutlaka keşfe çıkmanız gereken yerler arasında.

            1994 yılında milli park ilan edilerek el değmemiş güzellikleri koruma altına alınan ve 20.935 hektar gibi büyük bir yeşil alanı kapsayan Kazdağı Milli Parkı, bazı eski kaynaklarda Truva Savaşı’nın yapıldığı yer ve Hz. Nuh’un gemisinin bulunduğu dağ olarak da geçiyor. Yılın her mevsimi doğa gezileri ve fotoğraf safarileri ile güzelliklerini gezebileceğiniz milli parkta yamaç paraşütünden kaya tırmanmaya, dağcılıktan kampçılığa kadar pek çok etkinlik de yapabilirsiniz.</p>

    </div>


   
    
</body>
</html>